AV Blok
=======

1e Graads AV Blok
-----------------

Verlenging van de PQ (PR) tijd, < 0,20 sec. Hierbij wordt iedere p-top gevolgd door een QRS complex. Is meestal het gevolg van degenratie van het geleidingssysteem.

![1e Graads AV Blok](http://nl.ecgpedia.org/images/7/7b/Rhythm_1stAVblock.png)

2e Graads AV Blok
-----------------

### Type I (Mobitz I of Wenckebach)

Bij een type 1 2e graads AV blok verlengt de PQ tijd bij iedere slag tot er een QRS complex uitvalt. De uitval van het QRS complex kan worden beschreven in de ratio tussen p-toppen en QRS complexen (4:3, 6:5). Bij inspanning neemt de ratio af. De oorzaak van een type 1 2e graads AV blok licht in de AV knoop.

![Wenkebach](http://nl.ecgpedia.org/images/6/66/Wenckebach.png)

### Type II (Mobitz II)

Bij een type 2 2e graads AV blok is er uitval van het QRS complex zonder PQ tijd verlengeing. Buiten het uitgevallen QRS complex worden alle p-toppen wel gevolgt door een QRS complex. De uitval is niet regelmatig en kan niet worden beschreven in een ratio tussen p-toppen en QRS complexen. De oorzaak voor het geleidingsdefect zit in de bundel van His, de bundeltakken of de purkinje vezels.

**Dit is een pacemaker indicatie**

![Mobitz](http://nl.ecgpedia.org/images/a/ad/Rhythm_Mobitz.png)

Een boezemextrasystole (BES) met een compensatoire pauze heeft veel weg van een type 2 2e graads AB blok. Hierbij beland de p-top in de t-top terwijl de AV-knoop zich op dat moment in een refractaire periode bevindt waardoor geleiding niet mogelijk is (fysiologisch). Dit is te herkennen aan de verhoogde amplitude van de t-top.

![BES](http://en.ecgpedia.org/images/9/99/DVA0003.jpg)

### Type III Hooggradig AV blok

Hierbij worden er meer dan 1 QRS complexen achter elkaar gemist. De oorzaak ligt daarbij in de AV knoop of de bundel van His.

3e Graads AV Blok of Totaal AV Blok
-----------------------------------

Hierbij is er geen relatie meer tussen p-toppen en QRS complexen.

**Ectopische pacemakers**

| Celltype                       | Frequentie  | QRS breedte   | ritme                  |
|--------------------------------|-------------|---------------|------------------------|
| Sinusknoop (niet ectopisch)    | 60-100 /min | smal          | sinusritme             |
| Atriaal                        | 55-60 /min  | smal          | atriaal ritme          |
| AV nodale ectopische pacemaker | 45-50 /min  | smal          | nodaal ritme           |
| His bundel                     | 40-45 /min  | smal          |                        |
| Bundeltak                      | 40-45 /min  | smal of breed |                        |
| Purkinje cellen                | 35-40 /min  | breed         |                        |
| Ventrikelcellen                | 30-35 /min  | breed         | idioventriculair ritme |

*Bronnen:*

-	[ECGPedia](http://nl.ecgpedia.org/wiki/AV_geleiding)
